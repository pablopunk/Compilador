- Un almacenamento pouco eficiente do lexema actual, realizando unhas tarefas 
no analizador léxico e outras no sistema de entrada. Isto debería 
implementarse dunha forma máis homoxénea e clara, evitando operacións 
innecesarias.

- Uso incorrecto da táboa de símbolos. Na implementación que nos 
presentaches, a táboa de símbolos resulta ser unha estrutura inútil, pois nin 
é empregada polo analizador léxico para distinguir os identificadores das 
palabras reservadas, nin polo analizador sintáctico para obter información 
adicional sobre o compoñente léxico actual (por exemplo, na táboa de símbolos 
podería almacenarse a última liña na que apareceu un determinado 
identificador). Ademais, a responsabilidade de engadir novos compoñentes á 
táboa é do analizador léxico, e non do sintáctico.

- Un módulo de xestión de erros demasiado pobre. Conviría definir certos 
códigos para distinguir os posibles tipos de erro que podemos atopar durante a 
análise léxica.